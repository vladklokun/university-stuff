Лабораторна робота 8. 
Адміністрування ОС Windows
Мета роботи: Отримати навички адміністрування в операційній системі Windows XP.
Вимоги до обладнання та програмного забезпечення
Лабораторна робота виконується на ПК з використанням програм VMware player.
Короткі теоретичні відомості
До завдань адміністрування відноситься створення нових користувачів та груп користувачів, визначення прав користувачів, та груп, встановлення нового програмного та апаратного забезпечення, а також діагностування помилок, які виникли при виконанні програмного забезпечення.
Порядок виконання роботи
1. Створення нового облікового запису користувача.
1.1. У «Панелі керування» обрати значок «Адміністрування» та запустити оснащення «Управління комп’ютером».
1.2. Відкрити значок «Службові програми» і вибрати «Локальні користувачі та групи».
1.3. Клікнути на «Користувачу» правою кнопкою миші, і вибрати меню «Новий користувач».
1.4. Задати ім’я користувача та його пароль входу до системи (пароль необхідно запам’ятати).
1.5. Натиснути кнопку «Створити».
2. Налаштування оточення користувача.
2.1. Клікнути на імені користувача правою кнопкою миші і обрати «Властивості».
2.2. На закладці «Членство в групах» можна вказати до яких груп користувачів належить поточний користувач, і, відповідно, якими правами цих груп він користується. Визначити відсутність приналежності вашого користувача до будь-якої групи.
3. Встановлення домашнього каталогу користувача. 
3.1. На закладці «Профіль» вказати шлях до папки, де будуть зберігатися індивідуальні файли користувача. 
3.2. Вказати локальний шлях до папки. Примітка: Якщо шлях до домашньої папки не вказано явно, то за замовчуванням вона розміщується в каталозі Documents and Settings \ {Ім’я користувача} \ Мої документи локального комп’ютера.
2.3. Створити свою групу користувачів (дії для її створення аналогічні до створення нового облікового запису користувача).
4. Призначення прав користувачам і групам. Створений користувач не має права локально реєструватися на комп’ютері, але має право отримувати доступ до його ресурсів з мережі.
4.1.  В оснащенні «Адміністрування» вибрати «Локальна політика безпеки-> Локальні політики-> Призначення прав користувача, знайти у колонці «Політика» право «Локальний вхід в систему» і клікнувши в колонці «Локальний параметр» правою кнопкою миші, обрати меню «Безпека». Визначити, хто з користувачів або груп користувачів має право на локальний вхід. Щоб ваш користувач не мав права увійти в систему локально, він не повинен належати до будь-якої групи в цьому списку або бути зазначеним у ній. Крім того він не повинен належати до групи «Все». Налаштувати володіння цим правом таким чином, щоб створений вами користувач міг локально зареєструватися на цьому комп’ютері.
4.2. У списку прав знайти право «Доступ до комп’ютера з мережі». Налаштувати це право таким чином, щоб створений вами користувач володів ним.
4.3. Протестувати локальний вхід вашого користувача на комп’ютер. Для цього завершити сеанс «Адміністратора» і спробувати зареєструватися під ім’ям вашого користувача. Що при цьому відбудеться? 
5. Надати вашому користувачеві право локального входу в систему.
6. Створити на диску С папку Test.
7. Налаштувати дозволи для цієї папки.
7.1. Клацнути на ній правою кнопкою миші і відкрити «Властивості».
7.2. Там відкрити закладку «Безпека» та визначити хто і які дозволи має на доступ до папки.
7.3. Створити ще три користувача. В безпеці папки TEST першому користувачеві надати дозвіл тільки на читання цієї папки, другому – на читання і зміну, третьому – на повний контроль, четвертому – немає доступу.
7.4. Зареєструватися на машині послідовно під різними іменами і спробувати створювати, змінювати і видаляти файли і папки всередині папки TEST.
8. Створення папки TEST загальним (мережевим) ресурсом.
8.1. Відкрити властивості папки TEST і вибрати закладку «Доступ».
8.2. Відкрити загальний доступ до цієї папки і клікнувши на кнопці «Дозволи» визначити можливості доступу до папки різних користувачів.
9. Створення файл у папці TEST. 
Зареєструватися на комп’ютері під ім’ям іншого користувача і зробити так, щоб він став власником тільки, що створеного файлу.
10. Встановлення і налаштування аудиту.
10.1. Відкрити оснастку «Локальні політики-> Політика аудиту».
10.2. Вибрати пункт «Аудит доступу до об’єктів» і двічі клікнути на ньому.
10.3. У діалозі вибрати «Відмова» та натисніть «ОК». Таким чином ввімкнувся аудит відмов при доступі до файлів, папок, принтерів і т.ін. Іншими словами тепер в системі будуть відслідковуватися подібні події, і заноситися в журнал безпеки.
10.4. Відкрити властивості папки TEST, закладку «Безпека» і натиснути кнопку «Додатково».
10.5. У діалозі вибрати закладку «Аудит».
10.6. У список занести імена тих користувачів, по відношенню до яких будуть відслідковуватися події аудиту. Додати до цього списку користувача, який не має дозволу на видалення файлу з папки TEST.
10.7. Увійти до системи від імені цього користувача, і спробувати видалити файл з папки TEST.
10.8. Увійти до системи від імені адміністратора і переглянути журнал безпеки. Для цього відкрити оснастку «Управління комп’ютером» і обрати пункт «Перегляд подій». Події аудиту реєструються в журналі безпеки.
10.9. Знайти у журналі подію про відмову видалити файл з папки TEST. Подивитися, клікнувши на ній двічі лівою кнопкою миші.
Контрольні запитання
                1. Як розуміють термін «адміністрування операційної системи»?
                2. Які засоби адміністрування Windows ви знаєте?
                3. Які засоби безпеки в операційній системі Windows вам відомі? 
                4. Яким чином можна дати повноваження вашому користувачеві на налаштування аудиту та перегляд зафіксованих подій?

