<!DOCTYPE html>
<html lang="uk"><head>
<meta http-equiv="content-type" content="text/html; charset=UTF-8">
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta name="description" content="">
    <title>Влад Клокун — Автобіографія</title>

    <!-- Bootstrap core CSS -->
    <link rel="stylesheet" href="bootstrap/css/bootstrap.css">
  </head>
<main role="main" class="container">
  <div class="starter-template">
    <div class="container">
      <div class="row">
        <div class="col">
          <h1 id="font-design">
            Автобіографія
          </h1>
        </div>
      </div>
      <div class="row">
        <div class="col-sm">
          <p>
            Привіт! Справа ви бачите хлопчика, який вас бачити, начебто, не дуже радий. Це я, Влад Клокун. Я народився 24 березня 1998 року у місті Києві. На щастя, Київ — не єдине місце, де я побував. На фотографії я їду в село до моєї прабабусі на своїй улюбленій машині того часу — дідусевій «Волзі». Коли я був маленьким, я обожнював їздити в село вдвох з дідусем, зокрема тому, що міг повністю розлягтись на задньому сидінні і мріяти, роздивляючись обшиту текстильну стелю, чудернацькі візерунки старого салону чи стрімке мерехтіння дерев у вікні. Або ж безтурботно спати. Тоді це було одне з найкомфортніших місць на планеті.
          </p>
        </div>
        <div class="col-sm">
          <img src="03-autobiography-01.png" class="img-fluid" alt="responsive image">
        </div>
      </div>
      <div class="row">
        <div class="col">
          <h2>Дитсадок</h2>
          <p>
          У 2000 році я пішов у дитячий садок №&nbsp;671, і це був прекрасний період мого життя. У дитсадку я навчався з гарними дітками, хоч сам я і був маленьким бешкетником: ненавидів тиху годину, відмовлявся їсти чорний хліб чи навіть тренувався кидати одногрупників через плече, як у фільмах (це була моя дитяча мрія).</p>
        </div>
      </div>
      <div class="row">
        <div class="col-3">
          <p class="photo-caption">Моя одногрупниця. Органічно позує у рожевому вбранні, ніби топ-модель для&nbsp;журналу зі світовим ім'ям, захопившись інтер'єром кімнати нашої групи. Образ, гідний обкладинки.</p>
          </p>
        </div>
        <div class="col-6">
          <img src="03-autobiography-02.jpg" class="img-fluid" alt="responsive image">
        </div>
        <div class="col-3">
          <p class="photo-caption">Я. Усміхаюсь, побачивши ще один привід побешкетувати. Тим не менш, виглядаю не гірше, передбачаючи майбутнє моди: перевантаження візерунками, авангардні шорти із пляжним пейзажем та вершина мого образу — сині колготи з качечками.</p>
          <p class="photo-caption">
            Коли я згинав коліно, клюв качечок на колготах відкривався, тому я завжди ефектно рухався.
          </p>
        </div>
      </div>
      <div class="row">
        <div class="col">
          <p>Про мене дбали прекрасні люди: виховательки Наталя Василівна і Любов Петрівна, а також няня Наталя Миколаївна. Вони ставились до кожного вихованця як до рідної, коханої дитини і піклувались про нас із усіх сил. Вони старались, щоб ми запам'ятали дитсадок на все життя, і коли ми жалілись, що хочемо перейти до школи, батьки відповідали, що згодом, через декілька років, ми ще будемо мріяти про те, щоб повернутись у ліжечко дитсадка на тиху годину.
          </p>
          <p>
            У 2004 році я випустився із дитсадка у званні капітана другого рангу — це був мій костюм для випускної церемонії. Рідні постарались на славу: дістали капітанську форму із погонами і кашкетом, бінокль і навіть справжню трубку для паління та несправжні вуса. Я настільки насолоджувався випускним, що загубив вуса, і це досі стає приводом пожартувати, згадавши відому фразу з «Діамантової руки»: «Шановний, у вас вус відклеївся».
          </p>
        </div>
      </div>
      <div class="row">
        <div class="col">
          <h2>
            Школа
          </h2>
        </div>
      </div>
      <div class="row">
        <div class="col">
          <p>
            Лишивши позаду те, що залишилось від мого капітанства, у 2004 році я пішов у перший клас київської школи № 98. Я з радістю поринув у шкільне життя.
          </p>
        </div>
      </div>
      <div class="row">
        <div class="col">
          <p class="photo-caption">
            Останній день першого класу. Перша задокументована поява легендарної трійці.
          </p>
          <img src="03-autobiography-03.png" class="img-fluid" alt="responsive image">
        </div>
      </div>
      <div class="row">
        <div class="col align-self-start">
          <p class="photo-caption">
            Самовдоволений вираз мого обличчя точно підходить моїй поведінці у школі: щоденник червонів як від зауважень про погану поведінку, так і від од моїй академічній успішності.
          </p>
        </div>
        <div class="col align-self-start">
          <p class="photo-caption">
            Подруга Марина. Може здатись стриманою дівчинкою, але запросто може перевернути клас догори дригом. Не вона, коли голодна: на одному з уроків математики переплутала дерев'яні бруски з булочками з їдальні. Однак, водночас зі мною.
          </p>
        </div>
        <div class="col align-self-start">
          <p class="photo-caption">
            Мій друг Нікіта. Такий же бешкетник-розумник, як і я. Спочатку ми ворогували, але в кінці першого класу стали найкращими друзями.
          </p>
        </div>
      </div>
      <div class="row">
        <div class="col">
          <p>
            Батьківське пророцтво не справдилось, і до останніх днів школи я не хотів повертатись до дитсадка ні у часі, ні у місці. Шкільні роки були наповнені сміхом, щастям, відпочинком, новим досвідом і людьми.
          </p>
        </div>
      </div>
    </div>
  </div>

</main><!-- /.container -->
</body></html>
