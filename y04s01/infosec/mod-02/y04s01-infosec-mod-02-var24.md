# Поясніть поняття «сіль для паролів».

Сіль для паролів — це випадкове значення, яке додається до пароля перед тим, як обчислити його дайджест. Використання солі під час обчислення дайджесту пароля значно ускладнює спроби зловмисника зламати пароль, перебираючи наперед обчислені дайджестів, оскільки зловмисник не може заздалегідь знати значення солі, щоб наперед обчислити дайджести для можливих паролей, а також тому, що сіль збільшує довжину пароля, а отже і множину можливих дайджестів паролей, які були обчислені з певним значенням солі.

# Розгляньте узагальнений алгоритм цифрового підпису
Алгоритм створення та перевірки цифрового підпису складається з таких кроків:
1. Аліса хоче підписати відкрите повідомлення M.
2. Аліса шифрує повідомлення своїм приватним ключем і отримує результат — підпис S.
3. Аліса відправляє Бобу відкрите повідомлення M разом із підписом S.
4. Боб отримує повідомлення M і підпис S.
5. Боб намагається розшифрувати підпис S відкритим ключем Аліси — отримати розшифроване повідомлення D. Якщо розшифроване повідомлення D співпадає із відкритим повідомленням M, підпис автентичний і повідомлення дійсно надіслала Аліса.

# Поясніть, яким чином дайджести повідомлення використовуються для захисту інформації? Як би Ви могли використати дайджести повідомлень у власній професійній діяльності?
Хеш-функції, які генерують дайджести, перетворюють вхідні значення так, що важко із вихідного значення отримати вхідне, а також знайти такі два значення, які б давали однакове вихідне значення. Тому у галузі захисту інформації дайджести повідомлень використовуються для того, щоб переконатись у цілісності даних: якщо дайджест отриманого файлу збігається з довіреним, еталонним значенням, можна бути досить впевненим, що отриманий файл такий самий, як і еталонний: автентичний і цілий.

Також дайджести використовують для роботи з цифровими підписами: щоб не підписувати повідомлення повністю, швидше підписати його майже унікальний дайджест. Крім цього дайджести використовують, щоб зберігати паролі у захищеному вигляді, бо зловмиснику важко отримати відкритий пароль із дайджеста.

У своїй професійній діяльності я використовую дайджести, щоб створювати хеш-таблиці і швидко отримувати доступ до унікальних даних, а також для перевірки цілісності і автентичності отриманих даних при роботі з віддаленими клієнтами.
