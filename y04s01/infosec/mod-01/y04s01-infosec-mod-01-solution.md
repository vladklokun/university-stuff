# Розкрийте поняття інформаційної безпеки.

Інформаційна безпека — це комплекс засобів, спрямований на захист інформації за допомогою запобігання і зменшення ймовірності інформаційних ризиків, на кшталт розголошення, пошкодження, видалення, запису, видалення або несанкціонованого доступу до інформації. Основними задачами інформаційної безпеки є забезпечення конфіденційності, цілісності та доступності інформації.

# Поясніть поняття «троянська програма».

Троянська програма — це шкідливе програмне забезпечення, яке видає себе за іншу, зазвичай корисну, програму або файл. Наприклад, троянська програма може видавати себе за антивірус, хоча насправді після встановлення і запуску зашифрує дані на комп'ютері і вимагатиме викуп, щоб їх розшифрувати. Або ж троянська програма може вдавати з себе аудіофайл, але насправді є виконуваним файлом, який виконує шкідливу ціль атакуючого.

# Розгляньте поняття: користувачі та групи користувачів в ОС Unix. Яким чином організація роботи з користувачами Unix-подібних системах впливає на питання безпеки?

Unix-подібні операційні системи використовують облікові записи користувачів, які містять дані і файли певного користувача комп'ютера. Кожен обліковий запис має певні права доступу до файлів і директорій, а також на виконання певних операцій з операційною системою і її файлами. Щоб спростити управління обліковими записами, їх правами і даними, їх можна об'єднати у групи користувачів — множини облікових записів, які мають спільні дані або права, що розповсюджуються на всіх членів групи.

Організація роботи з користувачами в Unix-подібних системах дозволяє контролювати, які дії з системою можуть проводити користувачі та доступ до яких даних вони мають. Наприклад, якщо правильно налаштувати права користувачів, Аліса не зможе отримати доступ до конфіденційних даних Боба, або змінити системний файл і пошкодити систему. Тому принципи роботи з користувачами в Unix-подібних ОС підвищують її рівень безпеки та надійності.
