#  Поясніть поняття «Інтелектуальні задачі». Наведіть приклади інтелектуальних задач. Поясніть, чому декларативний підхід до програмування вважається придатним для розв’язання інтелектуальних задач.

*Інтелектуальні задачі* — це задачі, пов'язані з пошуком алгоритму вирішення певного класу задач (https://www.intuit.ru/studies/courses/1122/167/lecture/4566?page=1). Інакше кажучи, інтелектуальні задачі — це задачі, які потребують спочатку знайти спосіб їх вирішення, а вже потім — розв'язок. Пошук способів рішення та розв'язків проводиться на основі знань.

Прикладом інтелектуальних задач є розпізнавання об'єктів, доведення теорем, розробка програм, написання віршів, казок тощо. Наприклад:

1. Розпізнавання об'єктів: спосіб розв'язку — за якими властивостями розпізнати об'єкт, розв'язок — чи має цей об'єкт обрані властивості.

2. Доведення теорем: спосіб розв'язку — які властивості твердження зможуть довести чи спростувати теорему, розв'язок — чи має твердження ці властивості.

3. Написання віршів: спосіб розв'язку — що таке вірш та яким він повинен бути, розв'язок — які слова і конструкції задовольняють обраним критеріям вірша.

*Декларативний підхід до програмування* — це такий підхід, при якому описують логіку обчислень і властивості розв'язку, цілі, якої програма має досягти, *що* треба розв'язати. Декларативний підхід значно відрізняється від імперативного підходу, при якому описують кроки розв'язання задачі, тобто *як* її розв'язувати.

Декларативний підхід придатний для розв'язання інтелектуальних задач, тому що він описує властивості розв'язку і результату, тобто точно співпадає з суттю інтелектуальних задач: формулює властивості способу вирішення та розв'язку, описуючи певні знання і правила, а потім знаходить розв'язок, опираючись на них.

