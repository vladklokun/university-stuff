Яким чином у вченні Геракліта пов'язані уявлення про першооснову з діалектичним розумінням буття як безперервного руху?
	Геракліт вважає, що першооснова --- це вогонь. Він стверджує, що все у світі виникло з вогню, тому абсолютно все є одним зі станів вогню: воно «народжується з вогню і знову згоряє дотла». Саме цей процес переходу співставляється з діалектичним розумінням буття як безперервного руху: руху від одного стану до іншого.
	

Як впливають протилежності на процесування, виникнення і згоряння космосу?
	За Гераклітом життєвий цикл космосу виглядає так: війна (перша протилежність) призводить до народження або виникнення космосу; через певний період часу мир (друга протилежність) призводить до згоряння космосу. Такий процес є періодичним, він повторюється згідно з долею (логосом).

Згадайте, як називається таке бачення буття, що подає його як рухомий процес, спричинений боротьбою протилежностей?
	Діалектика.

Як ви вважаєте, Геракліт був прихильником осмислення космосу як природного процесу, чи як реалізації якогось задуму?
	На мою думку, для відповіді на це питання необхідні більш точні визначення понять «природний процес» і «задум», а також більш детальна інформація у витягу з першоджерела.
	
	Зміст суджень Геракліта полягає у постійному переході всіх речей у світі з одного стану вогню в інший. Якщо вважати такий перехід природним процесом, то можна обґрунтувати й прихильність Геракліта до осмислення космосу як природного процесу.
	
	Якщо під поняттям «задум» розуміти певну послідовність наперед визначених подій, то підтвердження цієї точки зору можна знайти у словах «відбувається це згідно з долею», оскільки поняття «доля» співпадає з заданим визначенням.
	
	Тим не менш, оскільки Геракліт приділяв значно більшу увагу процесу переходу від одного стану вогню, а під поняттям «задум» можна розуміти не лише долю, а й певну нечітку, загальну ідею, я вважаю Геракліта прихильником осмислення космосу як природного процесу.

Яку пізнавальну перспективу відкривало науці вчення Геракліта?
	На мою думку, пізнавальна перспектива вчення Геракліта для науки полягає у пошуку першооснови та доказу її автентичності, тобто переконання, що знайдена сутність дійсно є першоосновою. Також, відкривалась перспектива описання перетворень 
	
	Якщо перенести вчення Геракліта на розуміння про світ у 21-му столітті, то можна провести певні паралелі. Наприклад, твердження Геракліта, що всі речі є певними формами вогню можна порівняти з законом збереження енергії у такому формулюванні, що енергія є незмінною, а лише перетворюється з одного виду в інший. Думку про народження Всесвіту у вогні та його згорання дотла можна співставити з прагненням всього у Всесвіті до стабільності: переходу від стану з високою енергією (деревина) до стану з меншою енергією (зола).